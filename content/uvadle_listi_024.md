---
title: ''
contentType: prose
---

Rozpučel javor, zelený javor,

_však ještě víc ta jíva.  
Hoj, ze všech děvčat jediná  
jedna mé srdce rozechvívá._

_Rozkvetla růže, červená růže,  
nejhezčí kvítek světa;  
ale já vidím jen jednu růži,  
tu, co jí v tvářích vzkvétá._

_Třpytí se hvězdy, zlatové hvězdy  
na nebi prostřed noci;  
však nade všemi na nebi, zemi  
jsou hvězdy jejích očí._

_Hlaholí zvony, stříbrné tóny,  
jejich zpěv v uších hřímá;  
však v jejím hlase, pšeničném klase  
za srdce cosi jímá._

_Velké je moře, širé je moře,  
omývá celou zemi;  
ale v mém srdci je větší hoře:  
navěky ztratil jsem ji._
