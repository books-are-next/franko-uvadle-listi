---
title: ''
hiddenTitle: true
contentType: poetry
---

<section>

_Buď sbohem též. Už nikdy víc_

ti nepohlédnu do zornic  
a neřeknu tvé jméno.  
A kéž se nikdy nedozvíš,  
čím bylo navždy, navždy již  
mé srdce vyléčeno.

</section>

<section>

Vymaž mě brzy z paměti.  
Starej se s láskou o děti  
a buď vždy věrnou ženou!  
A nečti, co jsem kdysi psal,  
a neruš v spánku dál a dál  
mou duši usouženou.

</section>

<section>

A když mě někdo vzpomene,  
nechmuř své čelo skloněné,  
kytičko opadalá!  
A nechvěj se a nebledni,  
jen klidně hlavu pozvedni:  
„Já jsem ho sotva znala!“

</section>
