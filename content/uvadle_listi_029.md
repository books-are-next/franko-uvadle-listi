---
title: ''
hiddenTitle: true
contentType: poetry
---

<section>

_Pročpak se nesměješ nikdy?_

Máš v srdci zimu a mráz?  
Zmrazilo hoře tvou duši,  
že ti smích na ústech zhas?

</section>

<section>

Pročpak se nesměješ nikdy?  
Leží ti na srdci hřích?  
Tíží tvé svědomí vina,  
dusící radostný smích?

</section>

<section>

Jakýsi tajemný smutek  
halí tvou čarovnou tvář.  
Tvůj smích v něm mizí jak v září  
za mlhou sluneční zář.

</section>
