---
title: ''
contentType: prose
---

<section>

Dost, písni, dost! Už nemáš sil

_tišit, co srdce týrá.  
Těžký mrak navždy slunce skryl,  
pohasl jas těch jarních chvil  
a duši plíseň sžírá._

</section>

<section>

_Dost, písni, dost! Teď zmlkni již  
a nelij do muk muka.  
Bez tebe cítím v prsou tíž,  
a když se v pláči rozezníš,  
tu zas mi srdce puká._

</section>

<section>

_Dost, písni, dost! Tou hudbou vět  
nezhojím svoje rány.  
Mlčky jsem trpěl řadu let  
a mlčky taky klesnu teď  
navěky do nirvány._

</section>
