---
title: "Kalinečko moje, proč se v\_háji skláníš,"
contentType: poetry
---

<section>

_proč se v háji skláníš?  
Což se světla bojíš, což se slunce chráníš,  
což se slunce chráníš?_

</section>

<section>

_Což lituješ květu pro potěchu světu,  
pro potěchu světu?  
Což se lekáš hromu, když se ozve k létu,  
když se ozve k létu?_

</section>

<section>

_Nelituji květu, nelekám se hromu,  
nelekám se hromu,  
a mám ráda světlo, to je koupel stromů,  
to je koupel stromů._

</section>

<section>

_Já se vzhůru nepnu, nemám k tomu síly,  
nemám k tomu síly;  
moje rudé plody, ty mne k zemí chýlí,  
ty mne k zemi chýlí._

</section>

<section>

_Já se vzhůru nepnu, nejsem jak to doubí,  
nejsem jak to doubí;  
jako mračno, dube, stíní mě tvé loubí,  
stíní mě tvé loubí._

</section>
