---
title: ''
hiddenTitle: true
contentType: poetry
---

<section>

_Ano, tys jediná pravdivá láska moje,_

ta, jež se v životě nemůže naplnit.  
Tys nejtajnější vzruch, který mi bez pokoje  
vždy těžce vzdouvá hruď a nesmí najít lid.

</section>

<section>

Tys nejkrásnější zpěv, který se jenom zdává  
a který pro sebe dosud slov nenašel.  
Ty jsi ten velký čin, ty jsi ta velká sláva,  
o kterou bych se bil, kdybych dost víry měl.

</section>

<section>

Jak lásku zmarněnou, jak touhu bez odvety,  
jak zpěv, jenž nedozněl, jak heroické vzněty,  
jako to nejvyšší, co duši napájí,

</section>

<section>

jak žár, jenž ohřívá a také upaluje,  
jak smrt, jež zabíjí i muka ukracuje,  
tak, moje krásko, též já tebe miluji.

</section>
