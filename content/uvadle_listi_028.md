---
title: ''
contentType: prose
---

Ach ty žale, žale,

_stále tíž tě cítím!  
Pustil jsem svou holubičku,  
už ji nezachytím!_

_Když tu byla blízko,  
já ji nepřilákal,  
a teď abych bez ustání  
v hloubi srdce plakal._

_Když tu byla blízko,  
já ji nechtěl lekat,  
ale že tak brzy prchne,  
kdo to mohl čekat?_

_A když nenávratně,  
navždy uletěla,  
odnesla mi, vzala s sebou  
i mou duši z těla._

_Vzala moje snění,  
naděje a štěstí,  
tak jak bere s sebou jaro  
kvítí kolem cesty._
