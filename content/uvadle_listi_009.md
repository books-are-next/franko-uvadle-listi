---
title: ''
contentType: prose
---

Proč tě tak miluji, překrásná moje paní,

> že se mi srdce vždy rozbuší zmateně,  
> kdykoli s hrdostí procházíš kolem mě?  
> Proč se tak sužuji, proč toužím bez ustání?

> Pro ten tvůj hrdý krok, pro krásu tvého čela  
> či pro to tajemné, co skrytě řeřaví  
> na dně tvých pohledů a šeptá: „Zde se chví  
> živoucí duše v těsné slupce těla.“?

> Chvílemi jako když z té živé duše zní  
> nepokoj, pláč a ston — a tu vždy naplní  
> tvoji tvář, aniž víš, tíživý žal a muka.

> Pak bych dal za tebe i duši. Jenže ty  
> hned pyšně, posměšně mi blýskneš v ústrety  
> a já se odvrátím a moje srdce puká.
