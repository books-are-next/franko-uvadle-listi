---
title: ''
hiddenTitle: true
contentType: poetry
---

<section>

_Proč tě tak miluji, překrásná moje paní,_

že se mi srdce vždy rozbuší zmateně,  
kdykoli s hrdostí procházíš kolem mě?  
Proč se tak sužuji, proč toužím bez ustání?

</section>

<section>

Pro ten tvůj hrdý krok, pro krásu tvého čela  
či pro to tajemné, co skrytě řeřaví  
na dně tvých pohledů a šeptá: „Zde se chví  
živoucí duše v těsné slupce těla.“?

</section>

<section>

Chvílemi jako když z té živé duše zní  
nepokoj, pláč a ston — a tu vždy naplní  
tvoji tvář, aniž víš, tíživý žal a muka.

</section>

<section>

Pak bych dal za tebe i duši. Jenže ty  
hned pyšně, posměšně mi blýskneš v ústrety  
a já se odvrátím a moje srdce puká.

</section>
