---
title: ''
contentType: prose
---

Doubečku, dube zelenavý,

_od čeho jsi tak kadeřavý?_

_Kadeřavý jsem od haluzí,  
podemlely mě drobné slzy._

_Kadeřavý jsem od zlých nocí,  
poranily mě černé oči._

_Ty černé oči, krásné líce,  
ta pyšná řeč a plískanice._

_Ta pyšná řeč je nepohoda,  
ta rozluka — žal, který bodá._

_Už moje srdce schne a chřadne,  
už moje krása vadne, vadne._

_Už moje síla slábne, hyne,  
už sotva spatřím jaro jiné._

_Uvadlé listí padá, padá,  
a já též padnu jak ta kláda._

_Zbytek mé krásy, zbytek síly  
rozřežou chvatně ostré pily._

_Přeostré pily lidské zlosti,  
zdupe je svět svou lhostejností._
