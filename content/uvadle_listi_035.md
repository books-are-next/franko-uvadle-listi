---
title: ''
hiddenTitle: true
contentType: poetry
---

<section>

_Padá, padá, padá sníh._

Ze studené tůně nebe  
v myriádách slétají  
motýlkové, z nichž to zebe,

</section>

<section>

jednotvární jako žal,  
mraziví jak špatný osud;  
postýlají pole, háj,  
všechno to, co žilo dosud.

</section>

<section>

Bílý plášť, plášť mlčení,  
umrtvení, zapomnění,  
přikryl vše a svírá vše  
po nejhlubší kořen v zemi.

</section>

<section>

Padá, padá, padá sníh.  
Plášť je těžší než ta hlína…  
Mladý oheň v smutné duši  
bliká, slábne, dohasíná.

</section>
