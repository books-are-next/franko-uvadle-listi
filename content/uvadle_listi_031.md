---
title: ''
hiddenTitle: true
contentType: poetry
---

<section>

_Smějte se mi, věčné hvězdy!_

Vždyť jsem troska, červíček!  
Moje srdce a mé smysly  
nedovedou najít lék.

</section>

<section>

Rozervaný v hloubi duše,  
bojím se i přemýšlet…  
Smějte se mi, věčné hvězdy!  
Vždyť jsem slaboch, sketa sket!

</section>

<section>

Utíkám až za to moře  
před sebou, leč — uteču?  
Ne, jsem vězeň a své hoře  
i tam s sebou povleču.

</section>
