---
title: ''
hiddenTitle: true
contentType: poetry
---

<section>

_Dokud tě nevidím,_

je každý okamžik nesmírné břímě;  
sotva tě uvidím,  
v srdci se probouzí rána, jež dříme.

</section>

<section>

Dokud tě nevidím,  
je kolem dokola temno a zima;  
sotva tě uvidím,  
palčivá horečka mé srdce jímá.

</section>

<section>

Abych tě uviděl,  
letím jak unášen v andělských rukách;  
když jsem tě uviděl,  
prchám jak vyhnanec v pekelných mukách.

</section>

<section>

Bez tebe nemám klid,  
u tebe také ne, světlo mé duše;  
zem si mě nechce vzít —  
a nebe navěky zamklo se hluše!

</section>
