---
title: Neproklínal jsem tě, drahá,
contentType: poetry
---

<section>

_i když to byl velký žal.  
Ten tvůj smích a to své hoře  
trpělivě nesu dál._

</section>

<section>

_Mám strach jenom kvůli tobě,  
neboť Láska, ta se mstí —  
a svou mstou vždy stíhá oba,  
když ji jeden zneuctí._

</section>

<section>

_Když jsi tenkrát zabíjela  
se smíchem můj čistý cit,  
nevěděla jsi, že vraždíš  
všechno, čím zde mohu žít?_

</section>

<section>

_Nevěděla jsi, že boříš  
svého štěstí základy?  
To, co lidem život dává  
na světě tak málokdy?_

</section>

<section>

_Nevěděla jsi, že brzy,  
než uděláš perem tah,  
budeš stokrát hořce plakat  
pro to, co dnes házíš v prach?_

</section>
