---
title: ''
contentType: prose
---

Neproklínal jsem tě, drahá,

> i když to byl velký žal.  
> Ten tvůj smích a to své hoře  
> trpělivě nesu dál.

> Mám strach jenom kvůli tobě,  
> neboť Láska, ta se mstí —  
> a svou mstou vždy stíhá oba,  
> když ji jeden zneuctí.

> Když jsi tenkrát zabíjela  
> se smíchem můj čistý cit,  
> nevěděla jsi, že vraždíš  
> všechno, čím zde mohu žít?

> Nevěděla jsi, že boříš  
> svého štěstí základy?  
> To, co lidem život dává  
> na světě tak málokdy?

> Nevěděla jsi, že brzy,  
> než uděláš perem tah,  
> budeš stokrát hořce plakat  
> pro to, co dnes házíš v prach?
