<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>uvadle_listi-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="uvadle_listi-9" xml:lang="cs-CZ">
<div class="_idGenObjectStyleOverride-1"><p id="_idParaDest-37" class="PRVNI_VERS_DO_OBSAHU"><span class="CharOverride-1">Duše je nesmrtelná! Žije věčně!</span></p>
			<p class="MLP_verse_-0-12-">Takový krutý, hrozný výmysl,<br/>hodný jen Loyoly a&#160;Torquemady!<br/>Srdce mi tuhne, v&#160;hlavě se mi tmí!</p>
			<p class="MLP_verse_-0-12-">Mít věčně v&#160;srdci ten tvůj obličej<br/>a&#160;vědět, že jsi věčně jiného,<br/>vidět tě stále s&#160;ním a&#160;mučit se&#160;—<br/>och, to by se mi peklem stal i&#160;ráj!</p>
			<p class="MLP_verse_-0-12-">Chváliti Tvůrce? Ale zač ho chválit?<br/>Za to, že ve mně zapálil ten oheň<br/>a&#160;na posměch pak zchystal rozluku?<br/>Že ukázal mi ráj&#160;— a&#160;pak jej zavřel?</p>
			<p class="MLP_verse_-0-12-">Nechci se ale rouhat Pánu Bohu&#160;—<br/>nač dotýkat se citů věřících?<br/>A&#160;jako herec rozhánět se mečem<br/>na zástup papírových strašidel?</p>
			<p class="MLP_verse_-0-12-">Já nejsem romantik. Dým starých mýtů<br/>se mi už dávno z&#160;hlavy vykouřil.<br/>Mne nekonejší ani nelekají<br/>mlhavé přízraky těch dávných věr.</p>
			<p class="MLP_verse_-0-12-">Vždyť co je Duch? Sám člověk vytvořil<br/>jej z&#160;ničeho a&#160;dal mu v&#160;každém čase<br/>a&#160;v&#160;každé zemi svoji podobu;<br/>sám dává si v&#160;něm pána, tyrana.</p>
			<p class="MLP_verse_-0-12-">Jen jediné je bez počátku, konce<br/>vždy živé, mohutné&#160;— a&#160;to je hmota:<br/>jediný její atom přetrvá<br/>veškeré bohy, Astarty a&#160;Jahvy.</p>
			<p class="MLP_verse_-0-12-">Oceán, který vyplňuje prostor<br/>a&#160;ve kterém se občas zdvíhá vír&#160;—<br/>toť naše planetární soustava,<br/>a&#160;ten vír bouří, řve a&#160;vzpíná se.</p>
			<p class="MLP_verse_-0-12-">Jsou na něm vlny&#160;— slunce, planety,<br/>kde kypí myriády molekul,<br/>a&#160;v&#160;každé molekule něco sní,<br/>třpytí se, pění, než se rozpadne.</p>
			<p class="MLP_verse_-0-12-">To jsou sny lidí, to je vědomí,<br/>ta molekula prostřed víru hmoty.<br/>A&#160;jednou zajde, vír se zastaví,<br/>aby se jinde znovu roztočil.</p>
			<p class="MLP_verse_-0-12-">Bez cíle, navěky ten koloběh<br/>běží a&#160;poběží; roj sluncí, planet<br/>i&#160;nejdrobnějších infuzorií,<br/>všechno to letí jednou cestou dál.</p>
			<p class="MLP_verse_-0-12-">Jenom ty malé lidské molekuly,<br/>ve kterých vězí dílek toho víru,<br/>dumají, mučí se a&#160;touží vždy<br/>to moře věčna vtěsnat do sebe.</p>
			<p class="MLP_verse_-0-12-">A&#160;vidí věčnost podle vlastních představ,<br/>svou tvář, svou podobu jí dávají<br/>a&#160;pak se lekají jak děti stínů,<br/>jež porodila jejich fantazie.</p>
			<p class="MLP_verse_-0-12-">Já nejsem dítě, nelekám se stínů;<br/>jak vězeň z&#160;domu týrání a&#160;trestu<br/>má duše probíjí se k&#160;svobodě,<br/>věčnému spánku v&#160;lůně matky hmoty.</p>
			<p class="MLP_verse_-0-12-">Má molekula chce se rozplynout,<br/>chce zhasit jiskru&#160;— vědomí, jež bolí,<br/>tak aby ani zrnko lidskosti<br/>si s&#160;sebou do věčnosti nenesla.</p>
			</div>
</body>
</html>