<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>uvadle_listi-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="uvadle_listi-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_uroven2_basne">Přízrak</p>
			<p class="MLP_verse_-0-12-">Studená noc. Pomalu, těžce, tiše<br/>vlhký sníh padá, padá do ulic.<br/>Jakýsi smutek, stesk, v&#160;němž krchov dýše,<br/>naklání ze tmy svoji bledou líc.</p>
			<p class="MLP_verse_-0-12-">Lucerny hoří. Kolem lamp se těsná<br/>roj světlých kol a&#160;na všem chvěje se<br/>krvavý přísvit. Drožky jak stín ze sna<br/>se míhají a&#160;mizí bezhlese.</p>
			<p class="MLP_verse_-0-12-">Večerní ulice je ještě plná:<br/>cylindry pánů, kožešiny dam<br/>a&#160;cáry chudáků jak pestrá vlna<br/>se hlučně valí hned sem a&#160;hned tam.</p>
			<p class="MLP_verse_-0-12-">A&#160;já v&#160;tom davu, smutný, osamělý,<br/>též trpně pluji, jako bych si přál<br/>prchnout svým myšlenkám&#160;— a&#160;přitom celý<br/>ten neústupný žal jde se mnou dál.</p>
			<p class="MLP_verse_-0-12-">Jak tonoucí, který už ztrácí síly<br/>a&#160;lapá po větévce, po stéble,<br/>hleděl jsem na ten pestrý proud už chvíli<br/>a&#160;hledal blízkou tvář, tvář přítele.</p>
			<p class="MLP_verse_-0-12-">Náhle jsem strnul, jako když mi krutě<br/>něčí pěst sevře hrdlo ze všech sil.<br/>Ač jsem chtěl prchat, stál jsem nepohnutě,<br/>jak by mě těžkým kyjem omráčil.</p>
			<p class="MLP_verse_-0-12-">Nebyl to kyj! To jen se mihla vřavou<br/>přede mnou žena štíhlé postavy.<br/>A&#160;vtom se ohlédla a&#160;kývla hlavou<br/>na muže, který přešel kolem ní.</p>
			<p class="MLP_verse_-0-12-">Znovu se ohlédla. Pár velkých očí,<br/>hlubokých, temných jak ta noční tma,<br/>se setkal s&#160;mými a&#160;pak v&#160;bezdné noci<br/>zas pohasl. Dvojice zmizela.</p>
			<p class="MLP_verse_-0-12-">Stál jsem jak sloup. Vír lidí, nocí hnaný,<br/>mnou lomcoval a&#160;strkal zas a&#160;zas.<br/>Ale já necítil chlad ani rány,<br/>jako by plamen vědomí už zhas.</p>
			<p class="MLP_verse_-0-12-">„Ona!“ Z&#160;úst jen to slovo vytrysklo mně&#160;—<br/>a&#160;mělo v&#160;sobě strašnou magii.<br/>„Ona!“ A&#160;toto slůvko přitisklo mě<br/>jak těžký mlýnský kámen na šíji.</p>
			<p class="MLP_verse_-0-12-">Ona, to krásné poupě anemóny,<br/>jejíž květ uměl vždy mě potěšit,<br/>jejíž dech byl tak čarovný, tak vonný,<br/>že jím jsem dosud, dosud celý zpit!</p>
			<p class="MLP_verse_-0-12-">Ona, jíž chtěl jsem obětovat všecko,<br/>poklady duše, citů, myšlení,<br/>jíž bych i&#160;stopy líbal jako děcko<br/>a&#160;v&#160;níž jsem viděl krásu, cíl svých dní!</p>
			<p class="MLP_verse_-0-12-">Ta, která mohla slovem, slůvkem pouze<br/>génia, reka ze mne učinit<br/>a&#160;naučit mě nejkrásnější touze<br/>a&#160;darovat mi naději a&#160;klid,</p>
			<p class="MLP_verse_-0-12-">ta, která v&#160;rukou klíče k&#160;ráji měla&#160;—<br/>ta hodila ty klíče do bažin<br/>a&#160;pravé slovo říci neuměla…<br/>Zda cítí v&#160;duši výčitky svých vin?</p>
			<p class="MLP_verse_-0-12-">Ne slovem&#160;— gestem, chladným bleskem očí<br/>mě svrhla do bezedné hlubiny.<br/>Řítím se… Padám… Prudký vír mnou točí.<br/>Na jeho dně však… vidím zas jen ji!</p>
			<p class="MLP_verse_-0-12-">Stůj, přízraku! A&#160;řekni, jaký osud<br/>tě náhle srazil z&#160;výšin štěstí v&#160;kal?<br/>Kdo směl ten květ, tak nádherný až dosud,<br/>zašlapat v&#160;prach&#160;— a&#160;proč to udělal?</p>
			<p class="MLP_verse_-0-12-">Byl to hlad, zima, samota, jež bolí,<br/>žízeň, jež mučí, pálí u&#160;srdce<br/>a&#160;sklání vůli jako vítr stvoly,<br/>co vyhnalo tě na trh ulice?</p>
			<p class="MLP_verse_-0-12-">Stůj! Počkej přec! Já bych ti porozuměl!<br/>Můj vroucí cit, ten dosud nezemřel!<br/>Ten by ty klíče z&#160;bahna vynést uměl,<br/>ten by náš zavřený ráj otevřel…</p>
			<p class="MLP_verse_-0-12-">Neslyší… Zmizela s&#160;ním v&#160;hloubi noci,<br/>leč její tvář jak nůž mi v&#160;srdci tkví…<br/>Ó kéž by byly slepé ty mé oči,<br/>to bych teď neměl v&#160;duši tolik tmy!</p>
			<p class="MLP_dopis_podpis_-I-">Vídeň, 6. listopadu 1892</p>
		</div>
</body>
</html>