<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>uvadle_listi-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="uvadle_listi-4" xml:lang="cs-CZ">
		<div class="_idGenObjectStyleOverride-1">
			<p id="_idParaDest-8" class="MLP_uroven2_basne">„Vzdej se všech nadějí!“</p>
			<p class="MLP_verse_-0-12-">Jak jsi to mohla povědět tak přímo,<br/>klidně a&#160;tvrdě? Jak to, že se ti<br/>nezatřás v&#160;hrdle hlas? Že tvoje srdce<br/>úzkostným tlukem nepřehlušilo<br/>ta strašná slova: „Vzdej se nadějí!“</p>
			<p class="MLP_verse_-0-12-">Vzdej se všech nadějí! Víš, že ta slova<br/>jsou nejstrašnější zločin, vražda srdce,<br/>ducha a&#160;myšlenek, těch živoucích&#160;—<br/>i dosud nezrozených? Nehnulo<br/>se při těch slovech v&#160;tobě svědomí?</p>
			<p class="MLP_verse_-0-12-">Vzdej se všech nadějí! Ó&#160;matko země!<br/>Ó jasné světlo! Noční temnoto!<br/>Hvězdy a&#160;lidé! Čímpak jste vy teď?<br/>Čím jsem já? Ach, proč nejsem mrtvý prášek?<br/>Proč nejsem kámen, voda nebo led?</p>
			<p class="MLP_verse_-0-12-">Potom bych necítil to peklo v&#160;prsou,<br/>v&#160;mozku by mi ten nenasytný červ<br/>už neryl doupata a&#160;moje krev<br/>by věčně nehučela v&#160;horečce<br/>ta strašná slova: „Vzdej se nadějí!“</p>
			<p class="MLP_verse_-0-12-">Ale ne, nevěřím! Je to jen šalba!<br/>Živoucí vody jsi mi nalila<br/>do číše a&#160;jen žertem řekla jsi,<br/>že to je jed. Vždyť proč bys chtěla ty<br/>zavraždit moji duši a&#160;mé tělo?</p>
			<p class="MLP_verse_-0-12-">Ne, ne, já nevěřím! V&#160;ten okamžik,<br/>kdy mě tvá ústa měla zavraždit,<br/>tvá bledá tvář, tvé úzkostlivé oči,<br/>tvé tělo chvějící se mimózy,<br/>to všecko říkalo: „Ne! Nevěř! Nevěř!“</p>
			<p class="MLP_verse_-0-12-">Jsi dobrá, upřímná! Ó, moje srdce<br/>slupkou své hrdosti už neoklameš!<br/>Už jsem tě pochopil! Jsi dobrá, upřímná!<br/>Vichřice světa, hoře deziluzí<br/>tě ale zahalily do mlhy.</p>
			<p class="MLP_verse_-0-12-">A&#160;já, já cítím v&#160;srdci znovu sílu<br/>tu mlhu rozehnat a&#160;vroucím citem,<br/>horoucí myšlenkou tě usmířit<br/>navždycky s&#160;životem&#160;— a&#160;v&#160;odpověď<br/>ti volám: „Nevzdávej se nadějí!“</p>
			</div>
</body>
</html>