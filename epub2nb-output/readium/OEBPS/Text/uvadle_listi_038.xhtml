<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>uvadle_listi-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body xmlns:xml="http://www.w3.org/XML/1998/namespace" id="uvadle_listi-9" xml:lang="cs-CZ">
<div class="_idGenObjectStyleOverride-1"><p id="_idParaDest-33" class="PRVNI_VERS_DO_OBSAHU"><span class="CharOverride-1">Matičko moje milovaná!</span></p>
			<p class="MLP_verse_-0-12-">V&#160;nešťastný čas, v&#160;neblahou hodinu<br/>přivedla jsi mě na tento svět!</p>
			<p class="MLP_verse_-0-12-">Počala jsi mě v&#160;smrtelném hříchu,<br/>proklel mě někdo ve tvém životě,<br/>nebo se mi jen osud tak posmívá?</p>
			<p class="MLP_verse_-0-12-">Nedalas mi, máti, čarovnou krásu,<br/>nedalas mi sílu rozmetávat zdi,<br/>nedalas mi ani urozený rod.</p>
			<p class="MLP_verse_-0-12-">Pustilas mě do světa jako sirotu<br/>a&#160;navíc dalas mi v&#160;úděl tři neštěstí,<br/>tři těžká neštěstí, kterých se nezbavím.</p>
			<p class="MLP_verse_-0-12-">To první neštěstí je měkké srdce,<br/>měkké a&#160;citlivé srdce zpěváka,<br/>srdce žádostné krásy a&#160;dobroty.</p>
			<p class="MLP_verse_-0-12-">To druhé neštěstí, to je můj nízký rod,<br/>ten pohrdaný rod a&#160;obezděný svět,<br/>ten otrávený chléb a&#160;beze slávy hrob.</p>
			<p class="MLP_verse_-0-12-">A&#160;třetí neštěstí je hrdá duše,<br/>co nechce nikoho pustit do sebe:<br/>jak oheň za branou sama se spaluje.</p>
			<p class="MLP_verse_-0-12-">Matičko moje milovaná!<br/>Neteskni kvůli mně, neplač v&#160;samotě,<br/>neklň, až uslyšíš, co jsem to udělal.</p>
			<p class="MLP_verse_-0-12-">Netrap se, že musíš dožívat sama,<br/>že musíš sama uléhat do hrobu,<br/>že ti nebude mít kdo oči zatlačit.</p>
			<p class="MLP_verse_-0-12-">Neproklej své slabé, ubohé dítě.<br/>Dokud jsem mohl, táhl jsem tu káru,<br/>teď jsem se zlomil a&#160;sešel z&#160;cesty.</p>
			<p class="MLP_verse_-0-12-">Nemohu zastavit, nemohu zadržet,<br/>co se jak černý mrak stahuje na mne,<br/>co jako bouře z&#160;daleka hřmí.</p>
			<p class="MLP_verse_-0-12-">Nechci být na světě jenom překážkou,<br/>nechci zešílet a&#160;stát se zvířetem,<br/>raději temnou noc, když nesmím jasem jít!</p>
			</div>
</body>
</html>