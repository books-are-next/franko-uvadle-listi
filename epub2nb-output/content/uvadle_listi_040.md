---
title: ''
contentType: prose
---

Buď sbohem též. Už nikdy víc

_ti nepohlédnu do zornic  
a neřeknu tvé jméno.  
A kéž se nikdy nedozvíš,  
čím bylo navždy, navždy již  
mé srdce vyléčeno._

_Vymaž mě brzy z paměti.  
Starej se s láskou o děti  
a buď vždy věrnou ženou!  
A nečti, co jsem kdysi psal,  
a neruš v spánku dál a dál  
mou duši usouženou._

_A když mě někdo vzpomene,  
nechmuř své čelo skloněné,  
kytičko opadalá!  
A nechvěj se a nebledni,  
jen klidně hlavu pozvedni:  
„Já jsem ho sotva znala!“_
