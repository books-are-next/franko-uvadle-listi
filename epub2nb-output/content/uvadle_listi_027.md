---
title: ''
hiddenTitle: true
contentType: poetry
---

<section>

_Doubečku, dube zelenavý,_

od čeho jsi tak kadeřavý?

</section>

<section>

Kadeřavý jsem od haluzí,  
podemlely mě drobné slzy.

</section>

<section>

Kadeřavý jsem od zlých nocí,  
poranily mě černé oči.

</section>

<section>

Ty černé oči, krásné líce,  
ta pyšná řeč a plískanice.

</section>

<section>

Ta pyšná řeč je nepohoda,  
ta rozluka — žal, který bodá.

</section>

<section>

Už moje srdce schne a chřadne,  
už moje krása vadne, vadne.

</section>

<section>

Už moje síla slábne, hyne,  
už sotva spatřím jaro jiné.

</section>

<section>

Uvadlé listí padá, padá,  
a já též padnu jak ta kláda.

</section>

<section>

Zbytek mé krásy, zbytek síly  
rozřežou chvatně ostré pily.

</section>

<section>

Přeostré pily lidské zlosti,  
zdupe je svět svou lhostejností.

</section>
