---
title: ''
contentType: prose
---

Jak zvíře v jařmu táhnu dál den ze dne

> svůj těžký pluh až na konečnou mez;  
> řeřavím ohněm, který zvolna bledne,  
> a zahořet už nemám sílu dnes…

> Zemřely touhy jinošského ducha,  
> vyschl ten pramen mladých iluzí;  
> má slova jsou jen rezavá a suchá,  
> nastala pro mne doba chudých žní…

> Chudičkých! Sil jsem málo, a to ještě,  
> jak se zdá, ne dost dobrým osivem.  
> A čas se hnal! Teď přišly chladné deště  
> a hvězdy věští těžký podzim všem…
