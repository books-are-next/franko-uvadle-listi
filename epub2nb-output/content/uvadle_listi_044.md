---
title: Ediční poznámka
contentType: prose
---

Toto „lyrické drama“ předního ukrajinského básníka, spisovatele a publicisty Ivana Franka (1856–1916) vyšlo poprvé roku 1896. V předmluvě k tomuto vydání autor uvedl, že jde o milostný deník člověka, který si z nešťastné lásky vzal život, „člověka slabé vůle, ale bujné fantazie, hluboce citlivého, ale málo způsobilého pro praktický život“. Je to jakýsi další Werther – a v závěru své předmluvy Franko skutečně také tuto proslulou literární postavu připomíná a uzavírá Goethovými slovy: „Ty buď muž a nenásleduj mě!“

V předmluvě k druhému vydání roku 1910 básník přiznal, že jeho první předmluva byla literární fikce a že jde o verše osobní, „nejsubjektivnější ze všech, které u nás vyšly od dob autobiografických veršů Ševčenkových, a přitom nejobjektivnější v tom, jak líčí složité lidské city“.

> J. V.
