---
title: ''
contentType: prose
---

Dokud tě nevidím,

_je každý okamžik nesmírné břímě;  
sotva tě uvidím,  
v srdci se probouzí rána, jež dříme._

_Dokud tě nevidím,  
je kolem dokola temno a zima;  
sotva tě uvidím,  
palčivá horečka mé srdce jímá._

_Abych tě uviděl,  
letím jak unášen v andělských rukách;  
když jsem tě uviděl,  
prchám jak vyhnanec v pekelných mukách._

_Bez tebe nemám klid,  
u tebe také ne, světlo mé duše;  
zem si mě nechce vzít —  
a nebe navěky zamklo se hluše!_
