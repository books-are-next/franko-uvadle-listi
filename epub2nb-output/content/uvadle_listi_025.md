---
title: ''
contentType: prose
---

Hoj, ty mé děvčátko, jako květ prosté,

_proč je tvé srdce jak ten trn ostré?_

_Proč jsou tvá ústečka jak tichá voda  
a proč tvé slovo jako nůž bodá?_

_Proč se tvé oči čarovně třpytí,  
tak že se srdce jako vích vznítí?_

_Ach, ty tvé oči, kdo do nich zhlédne,  
ten ani k slunci už zrak nepozvedne._

_Proč mě tvé úsměvy vždycky jen bolí,  
proč mi rvou srdce jak bouře v poli?_

_Hoj, ty mé děvčátko, jasné jak zoře,  
tys moje štěstí, tys moje hoře._

_Když na tě pohledím, rád tě mít musím,  
a když tě miluji, žalem se dusím._
