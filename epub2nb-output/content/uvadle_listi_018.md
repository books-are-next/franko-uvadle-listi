---
title: ''
contentType: prose
---

Ach mé štěstí, nevyčítám ti to,

> jako matka vedlo jsi mě v žití.  
> Má-li pole rodit dobré žito,  
> musí z něho rádlo vyrvat kvítí.

> Těžce skřípe rádlo v hroudách země  
> a ty květy naříkají, rvány…  
> Srdce puká, rty se stáhly němě,  
> duše zírá do zející rány.

> Ty však jdeš a seješ v široširu  
> do těch brázd a do té rány tiše  
> nové símě, novou krásnou víru  
> a z tvých prsou sladký život dýše.
