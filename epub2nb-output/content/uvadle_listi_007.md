---
title: ''
hiddenTitle: true
contentType: poetry
---

<section>

_Po dlouhém, tupém, tíživém spánku_

zas tryská píseň jako proud,  
jako když začne z popela oheň  
jazyky znovu prudce dout.

</section>

<section>

To, co se zdálo štěstím a klidem,  
je teplá vrstva popela;  
ta živá jiskra lačnící lásky  
nezhasla v něm však docela.

</section>

<section>

Nezhasla dosud: tlela a žhnula  
navzdory dešti všech mých slz;  
teď vítr vlétl a popel smetl,  
teď už ten oheň navždy zdus!

</section>

<section>

Ne, ještě počkej! Ještě ho nedus!  
Nech dál ten hříšný oheň dout!  
Ať srdce hyne, ať volně plyne  
bouřlivá píseň jako proud!

</section>
