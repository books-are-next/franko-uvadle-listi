---
title: ''
contentType: prose
---

Po dlouhém, tupém, tíživém spánku

> zas tryská píseň jako proud,  
> jako když začne z popela oheň  
> jazyky znovu prudce dout.

> To, co se zdálo štěstím a klidem,  
> je teplá vrstva popela;  
> ta živá jiskra lačnící lásky  
> nezhasla v něm však docela.

> Nezhasla dosud: tlela a žhnula  
> navzdory dešti všech mých slz;  
> teď vítr vlétl a popel smetl,  
> teď už ten oheň navždy zdus!

> Ne, ještě počkej! Ještě ho nedus!  
> Nech dál ten hříšný oheň dout!  
> Ať srdce hyne, ať volně plyne  
> bouřlivá píseň jako proud!
