---
title: Když vodu přikryjí ledy,
contentType: poetry
---

<section>

_ztratí svůj pohyb a třpyt.  
Když lampu rozbiješ v kusy,  
pohasne i její svit._

</section>

<section>

_Když struna na houslích praskne,  
kdopak z ní vyloudí zvuk?  
Ale proč píseň dál plyne  
pod tíhou strastí a muk?_

</section>

<section>

_Cožpak je hoře šroub lisu,  
že tlačí ze srdce zpěv?  
A což je píseň hlas zvonu,  
že dusí nářek a hněv?_

</section>
