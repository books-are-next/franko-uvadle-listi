---
title: ''
contentType: prose
---

Když mě potkáš na ulici,

_vyhneš se mi oklikou.  
A je dobře! Osud nechtěl,  
abychom šli žitím v dvou._

_Dej se vpravo a já vlevo  
půjdu zase stezkou v tmě.  
A víc se už nesetkáme —  
jak dvě kapky v hlubině._

_A když cestou potkám hoře,  
které nese tobě kříž,  
já to hoře pozvu k sobě  
a sám přijmu jeho tíž._

_A když někdy by snad štěstí  
chtělo ke mně zavítat,  
já je pošlu, nechať letí  
jak ten holub do tvých vrat._

_Bez tebe — co je to štěstí?  
Prázdné slovo, mámení!  
Bez tebe, co je to hoře?  
Dým po zhaslém plameni!_

_Jako kapka v oceáně  
rozliji se, potopím.  
Ty, má paní, kráčej v slunci  
a já — klesnu do hlubin._
