---
title: ''
hiddenTitle: true
contentType: poetry
---

<section>

_Když mě potkáš na ulici,_

vyhneš se mi oklikou.  
A je dobře! Osud nechtěl,  
abychom šli žitím v dvou.

</section>

<section>

Dej se vpravo a já vlevo  
půjdu zase stezkou v tmě.  
A víc se už nesetkáme —  
jak dvě kapky v hlubině.

</section>

<section>

A když cestou potkám hoře,  
které nese tobě kříž,  
já to hoře pozvu k sobě  
a sám přijmu jeho tíž.

</section>

<section>

A když někdy by snad štěstí  
chtělo ke mně zavítat,  
já je pošlu, nechať letí  
jak ten holub do tvých vrat.

</section>

<section>

Bez tebe — co je to štěstí?  
Prázdné slovo, mámení!  
Bez tebe, co je to hoře?  
Dým po zhaslém plameni!

</section>

<section>

Jako kapka v oceáně  
rozliji se, potopím.  
Ty, má paní, kráčej v slunci  
a já — klesnu do hlubin.

</section>
