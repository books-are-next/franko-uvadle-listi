---
title: Ve vlaku
contentType: poetry
---

<section>

_Bez cíle, jak vyděšená  
pod nohama běží mi  
černá zem a sloupy, stromy  
letí za ní v hloubi tmy._

</section>

<section>

_Jako plátno, které vleče  
po krajině obří pěst,  
utíkají pole, sady,  
pole, sady podle cest._

</section>

<section>

_Jenom já a tamty hvězdy,  
které vidím prosvítat,  
stojíme, snad jako důkaz,  
že je v světě stálost, řád._

</section>

<section>

_A ty hvězdy jako by se  
ironicky začly smát:  
„My a ty, viď, jaký důkaz,  
že je v světě stálost, řád!“_

</section>
