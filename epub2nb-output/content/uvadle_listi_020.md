---
title: Epilog
contentType: poetry
---

<section>

Rozleť se ve větru, uvadlé listí,  
rozleť se jako ty steny.  
Mé žaly neztichly, moje krev prýští,  
má láska živa už není.

</section>

<section>

Kdo může rozpoznat v uvadlém listí  
nádheru zelených sadů?  
A kdo z mých ubohých veršíků zjistí,  
co do nich za poklad kladu?

</section>

<section>

Že však jsem nejlepší poklad svých citů  
roztratil v bezcílném shonu,  
jako ten žebrák teď půjdu sám, v skrytu,  
vstříc svému smutnému skonu.

</section>
