---
title: Epilog
contentType: prose
---

_Rozleť se ve větru, uvadlé listí,  
rozleť se jako ty steny.  
Mé žaly neztichly, moje krev prýští,  
má láska živa už není._

_Kdo může rozpoznat v uvadlém listí  
nádheru zelených sadů?  
A kdo z mých ubohých veršíků zjistí,  
co do nich za poklad kladu?_

_Že však jsem nejlepší poklad svých citů  
roztratil v bezcílném shonu,  
jako ten žebrák teď půjdu sám, v skrytu,  
vstříc svému smutnému skonu._
